Koox Al  Shaabab lagu tuhmayo oo dalxiisayaal  ku dilay Mombassa
Published on July 25, 2014 by Maalik Som   ·   No Comments
Muqdisho (Sh M Network)—Wararka laga helayo Magaalo Xeebeedka Mombasa ee dalka Kenya ayaa sheegaya in xalay kooxa Hubaysan oo la tuhmayo in ay ka tirsan yihiin Xarakada Al-Shabaab  ay magaaladasi ku dileen Haweenay ka soo jeeda dalka Jarmalka oo dalxiis ahaan u joogtay Kenya.
Wararka ayaa sheegaya in dabley ku hubaysan bastooladdo ay toogteen  kuwaas oo goobta isaga baxsaday kadib dilka haweenayda ka soo jeeda Dalka Jarmalka, Iyagoo sidoo kale ay kooxa hubaysan dhawaceen Nin u dhashay dalka Uganda oo wehlinayay haweenayda la toogatay.
Ciidamada Boliiska Magaalada Mombasaa ayaa iyagu balanqaaday in ay soo qaban donaan islaamrkaana cadaaladda ay hor geyn donaan kooxihii ka danbeeyay dilka haweenayda dalxiisaha ahayd.
Isla bishan gudaheeda ayaa waxaa Magaalada Mombassa lagu dilay haweenay kale oo iyana dalxiis ahaan u joogtay dalka Kenya taas oo ka soo jeeday Dalka Ruushka.
Dilalkaan loo gaysanayo dadka Reer galbeedka ka soo jeeda ee dalxiiska u jooga dalka Kenya ayaa imaanaya xilli dowladdo 5 ka badan oo kuwa reer galbeedka ah ay horay uga digeen Muwadiniintooda in ay u dalxiis tagaan dalka     Kenya oo ay shegeen in amaankiisa aan laysku halayn Karin.
Readers Comments (0 )
