AMISOM: Waxaan dilnay Hogaamiyayaal Al-Shabaab ka tirsan
Published on July 25, 2014 by Maalik Som   ·   No Comments
Muqdisho (Sh M Network)—Bayaan ka soo baxay howlgalka AMISOM ee Soomaaliya ayaa lagu sheegay in Ciidamada AMISOM ay maalintii Khamiista ahayd ee shalay ay qabsadeen Fadhiisin ay Xarakada AL-Shabaab ku lahayeen degaanka Khadija Xaaji ee ku yaala gobalka Gedo ,kaas  oo 60 KM uga beegan Koonfur galbeed Magaalada Balad xaawo ee dhacda xadka kala qaybiya Soomaaliya iyo Kenya.
AMSIOM ayaa sheegtay in xarunta ay qabsadeen ay Al-Shabaab u adeegsan jireen in ay  ka soo abaabulaan weeraro ka dhan ah Ciidamada dowlada Federaalka Soomaaliya iyo kuwa Midowga Africa ee  AMISOM .
Warsaxafdaeedka AMISOM ayaa sidoo kale waxaa lagu xusay in weerar dhanka Cirka ah oo qaybta labaad ee AMISOM ee Kismaayo ay ku qadeen Magaalada Jilib ee gobalka Jubada Hoose lagu burburiyay xarun saadka ay ku kayd sanjireen Al-Shabaab islamarkaana dagaalyahano Xarakada Shaabab ka tirsan lagu dhawacay weerarkaasi sida AMISOM ay sheegatay.
AMISOM ayaa sidoo kale sheegtay in todobaadkii aan ka soo gudubnay ay dishay laba hogaamiye oo ka tirsan Dhaq dhaqaaqa Shabaab laguna kala Magacaabo Ciise Maxamad Dhoore oo turjumaan u ahaa ajaaniibta Al-Shabaab ka tirsan ee ku sugan gobolka Hiraan si aad ahna ugu dhow Amiirka Al-Shaabaab Sheekh Mukhtar Abuu Zubayr iyo  Shariif Cameey isna lagu dilay howlgal ay AMISOM ku qaaday tuulada Cinimeeey oo 10 KM u jirta Magaalada Bulaburde halkaas oo uu ka socday kulan ay Al-Shabaab lahayeen sida ay AMISOM ay ku tiri bayaanka ka soo baxay.
Bayaanka AMISOM ayaa intaasi ku daray in todobaadkii ugu danbeeyay uu ahaa todobaadkii ugu wanagsanaa oo AMISOM ay guul ka gaarto waxa AMISOM ay ku sifeysay dagaalka ay kula jirto argigixisada.
Ma jiro wax war ah oo ka soo baxay Xarakada Dhaq dhaqaaqa AL-Shaabab oo xaqiijinaya ama beeninaya sheegashada AMISOM.
Readers Comments (0 )
